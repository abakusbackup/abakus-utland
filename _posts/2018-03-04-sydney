---
layout: post
title:  "Livet opp ned"
date:  
categories: Sydney Australia 2018 Datateknologi
---

## Livet opp ned.
Mitt navn er Tone, og jeg går i fjerdeklasse på datateknologi. 
Jeg har akkurat begynt på andre semester av utvekslingsåret mitt på UNSW i Sydney og skal prøve å fortelle om opplevelsen min så langt.
Forhåpentligvis kan dette gi dere et godt inntrykk av hvordan det er å reise på utveksling hit. 

<p align="center">
  <img src="/images/sydney2018/1.jpeg" width="400"><img src="/images/sydney2018/2.jpeg" width="400">
  <img src="/images/sydney2018/3.jpeg" width="400"><img src="/images/sydney2018/4.jpeg" width="400">
  <br><em>Byron Bay, på det som er Australias østligste punkt//Surfing hører med//Whitehaven Beach//Sydney Skyline</em>
</p>

Valget om å dra til Australia var i utgangspunktet veldig lett for meg, da det er noe jeg har hatt lyst til så lenge jeg kan huske. 
Skolevalget falt på UNSW av flere grunner, blant annet at skolen er høyt ranket på diverse universitetslister og er et veldig internasjonalt universitet. 
I tillegg er det et samarbeidsuniversitet med NTNU, så hele søknadsprosessen er relativt enkel.

Sydney er Australias største by med like mange innbyggere som hele Norge. Til tross for det føles den ikke så stor – det er parker 
overalt og det er lett å komme seg ut av sentrum. UNSW campus ligger et stykke utenfor sentrum av Sydney og de fleste bor i nærheten, 
noe som også ofte betyr nærme stranda. Selv bor jeg like i nærheten av både campus, Centennial Park, og 20 min unna Coogee Beach, hvor 
jeg har tilbragt ganske mange timer. Sydney er den perfekte kombinasjonen av storby og avslappet strandliv. 


### Australia er kaldt

Neida. Men vinteren i Sydney er kaldere enn man tror, siden det ligger ganske langt sør. De fleste er av den oppfatningen at Australia 
er sol og 30 grader året rundt, og man kan dra på stranda hver dag. Det stemmer ikke helt. Når man drar nedover i juli og forventer
varmere temperatur enn den norske sommeren man akkurat forlot, kan det være litt overraskende å måtte dra fram ullgenseren når man går 
av flyet. Det verste med dette er at australiere ikke isolerer husene sine, så ullgenser og ullsokker inne er gull verdt. Når det er 
sagt, selv om det er kaldt så kan temperaturen likevel komme opp mot 20 grader om dagen, så en norsk vinter kan man se langt etter. 
Sommeren er derimot veldig varm og temperaturen kan komme opp i hele 40 grader. Med andre ord, været er ganske så herlig. 

<p align="center">
  <img src="/images/sydney2018/5.jpeg" width="400"><br>
  <br><em>South bank <3!Måtte også få med meg en rugbykamp, Australia mot New Zealand.
</em> <br>
</p>


### Reise
En av de store fordelene med å studere i Australia er den 3 måneder lange sommerferien mellom semestrene. Den er perfekt å bruke til å
reise rundt og se landet, siden det er utrolig mye spennende å se og oppleve her.  I tillegg er det “kort” vei til Asia herfra, noe 
mange benytter seg av ved valg av feriedestinasjon. Noen av stedene jeg har reist til er Uluru/Ayers Rock, Bali og oppover østkysten av 
Australia. Det er også en del dagsturer man kan ta fra Sydney, blant annet til Blue Mountains og Palm Beach.

<p align="center">
  <img src="/images/sydney2018/6.jpg" width="300"><img src="/images/sydney2018/7.jpg" width="300">
  <br><em>Har fått snorklet i Great Barrier Reef//På tur i Blue Mountains</em> <br>
</p>

<p align="center">
  <img src="/images/sydney2018/8.jpeg" width="300">
  <br><em>Uluru, jeg har aldri vært mer gira på å se en stein.</em> <br>
</p>

<p align="center">
  <img src="/images/sydney2018/9.jpeg" width="300"><img src="/images/sydney2018/10.jpeg" width="300">
  <br><em>Så dingoer på Fraser Island//Repper Abakus i Taipei</em> <br>
</p>

<p align="center">
  <img src="/images/sydney2018/11.jpeg" width="300">
  <br><em>Utsikt over Fraser Island fra lufta.</em> <br>
</p>

<p align="center">
  <img src="/images/sydney2018/12.jpeg" width="300">
  <br><em>Utsikt over Surfer’s Paradise.</em> <br>
</p>

### Hva er skole?
Joda, man må jo studere litt også. UNSW er ganske annerledes lagt opp enn NTNU. Som regel er det en del assignments, prosjekter og 
kanskje tester i løpet av semesteret som teller på totalkarakteren. Endelige eksamen i et fag teller ofte bare 50% eller mindre. Det 
betyr at man må legge inn litt mer innsats jevnt gjennom semesteret, men til gjengjeld kan man ta det litt roligere i eksamensperioden. 
Campus er stort og det kan være forvirrende å finne fram i begynnelsen, men etter hvert får man teken på det. Det er til gjengjeld mange
kafèer, food court, utested og treningssenter der så man har alt man trenger. UNSW er et globalt universitet som betyr mange
forskjellige etnisiteter, og man er ikke alene som utvekslingsstudent. Det er flere hundre her hvert semester, noe som gjør at det er 
veldig mange i samme båt.

<p align="center">
  <img src="/images/sydney2018/13.jpeg" width="300"><img src="/images/sydney2018/14.jpeg" width="300">
  <br><em>Man kan både se og spise kenguru//A day at the races – hesteveddeløp er stort her nede</em> <br>
</p>


### Cash money flow
Det er dyrt i Sydney. Vi nordmenn er nok de eneste som ikke syns det er dyrere her enn i hjemlandet. Boligprisene er litt høyere enn 
i Norge, så man må være forberedt på å betale en god del i leie om man vil bo et sted uten altfor mange kakerlakker. I tillegg må man 
være forberedt på å dele rom med en annen person, da det er veldig vanlig her. Det er selvfølgelig også mulig å gjøre mye på budsjett. 
For eksempel kan man utnytte at buss, tog og ferge ikke blir dyrere enn $2.60 på søndager. Det er mulig å dra på museum, som generelt er
helt gratis her, i tillegg er strendene og coastal walks naturligvis gratis. Videre er det mulig å dra på markeder hvor de også har mye 
billig, internasjonal mat, og de har også studentpriser på mye her nede. Jeg vil likevel anbefale at man har spart opp en del på forhånd
slik at man kan gjøre mange morsomme ting når man er her og få reist litt rundt. Det er veldig verdt det, man får så utrolig mye igjen
for å være på utveksling. Man utfordrer seg selv og opplever mye man aldri hadde fått oppleve hjemme i Norge. Hvis du sitter og lurer på
om du skal dra, gjør det! Du kommer ikke til å angre.

<p align="center">
  <img src="/images/sydney2018/15.jpeg" width="300">
  <br><em>Trenger man mer i livet enn en koala?</em> <br>
</p>

Om du lurer på noe som helst, er det bare å sende meg en mail, tonekathrinew@gmail.com, eller sende meg en melding på facebook!










