---
layout: post
title:  "Living in a Land Down Under"
date:   2017-09-22 14:56:46 +0200
categories: Brisbane Australia 2017 Datateknologi
---

## Living in a Land Down Under
Vi er tre jenter, Frida, Hanne og Ragnhild, som valgte å ta fjerdeåret på data i Brisbane, Australia, 
og skal prøve å fortelle litt om hvordan vi har opplevd året i Australia (og kanskje inspirere andre til å dra dit).

<p align="center">
  <img src="/images/brisbane2017/1.png" width="600">
 <br><em>Dette er altså oss!</em>
</p>

Å dra på utveksling var aldri noe spørsmål, problemet var å finne ut hvor man skulle dra, med så mange kule steder å velge mellom. 
Australia var et stort ønske for oss alle, og med tanke på at Queensland og Brisbane er kjent for å ha et helt greit klima, 
med en gjennomsnittstemperatur på 20 grader om vinteren, fant vi raskt ut at det var noe vi alle kunne tenke oss. 

Brisbane er Australias tredje største by med over 2 millioner innbyggere, men det føles likevel ikke ut som noen storby. 
Det er mye som skjer hele tiden, både i byen generelt og på universitetene, så man kan egentlig gjøre hverdagen akkurat så spennende som 
man selv ønsker. Det er ikke strand i selve Brisbane, men de har laget en falsk strand i en park på South Bank, som vi utnyttet oss greit 
mye av. Som i resten av Australia er det et stort mangfold av kulturer, nasjonaliteter og etnisiteter, som er ganske spennende i seg selv.
Veldig mange nordmenn velger å dra dit for å studere, og vi fikk egentlig litt sjokk av hvor mange det faktisk var. 

<p align="center">
  <img src="/images/brisbane2017/2.jpg" width="400"><br>
  <img src="/images/brisbane2017/3.jpg" width="400"><img src="/images/brisbane2017/4.jpg" width="400">
  <br><em>South bank <3!</em> <br>
</p>

Det er gode muligheter til å reise rundt når man er på utveksling i Australia, både innenlands og utenlands. En av grunnene til at vi
valgte Australia var også den 3 måneder lange sommerferien man har fra november til februar. Ila. disse månedene valgte vi å reise så mye 
som mulig, og var innom Fiji og New Zealand, hadde en måned med besøk hjemmefra i Australia og fikk reist litt innenlands da, før vi 
avsluttet med 5 ukers backpacking i Sørøst-Asia. I tillegg til denne lange ferien har man også en ukes mid-semester break, som man også 
kan utnytte til å reise dersom man ønsker det. Vi har blant annet vært i både Sydney og Melbourne, kjørt langs kysten fra Cairns til 
Brisbane og fartet litt rundt i området rundt Brisbane. Både Gold Coast og Sunshine Coast er en relativt kort togtur unna, så det ble noen
dagsturer og helgeturer dit for å nyte strandlivet der, og det arrangeres turer til Byron Bay hvert semester med diverse studentforeninger.

<p align="center">
  <img src="/images/brisbane2017/5.jpg" width="400">
  <br><em>Roadtrip</em> 
  <br><img src="/images/brisbane2017/6.jpg" width="400">
  <br><em>En rolig uke på Fiji etter eksamen var ikke helt feil</em>
  <br><img src="/images/brisbane2017/7.jpg" width="400">
  <br><em>Angkor Wat i Kambodsja</em> 
  <br><img src="/images/brisbane2017/8.jpg" width="400">
  <br><em>Backpacking i Singapore</em>
  <br><img src="/images/brisbane2017/9.jpg" width="400">
  <br><em>Fine Gold Coast!</em> 
</p>

### Skolen
Det er tre store universiteter i Brisbane: UQ, QUT og Griffith. Både UQ og QUT har datafag, vi vurderte begge og valget falt på UQ 
av den enkle grunn at det var der vi lettest fant aktuelle fag for oss. UQ er det største og eldste universitetet i Queensland med over 
50 000 studenter, og vi som hadde tenkt at Gløs var et stort campus fikk en liten overraskelse da vi kom til St. Lucia, som campuset i 
Brisbane heter, og så hvor stort det var der. Heldigvis var de fleste forelesningene våre i samme del av campus, for å rekke å gå til 
andre siden av campus i de 10 minuttene man har mellom hver time er ikke lett.

<p align="center">
  <img src="/images/brisbane2017/10.jpg" width="400">
 <br><em>Slik ser altså “hovedbygningen” på UQ ut</em>
</p>

Fagene er ganske annerledes lagt opp enn på NTNU. Alt av innleveringer, presentasjoner, quiz osv. teller med på karakteren, som jo både
kan være positivt og negativt. Det var nok kanskje mindre å gjøre totalt, men mer arbeid jevnt gjennom hele semesteret. Eksamene er derfor
mye kortere enn på NTNU og varer typisk 1 eller 2 timer, og eksamensperioden opplevde vi derfor som mye mindre stressende. En eksamen vi 
hadde i november telte f.eks. bare 32% av karakteren, og i juni hadde vi bare to eksamener med 10 dagers mellomrom. 

I tillegg til vanlige fag finnes også noen fag bare utvekslingsstudenter kan ta, som f.eks. Australia’s Marine Environment. Dette tok 
Frida som komplementæremne, og man lærte mye om blant annet koraller og dyrelivet i havområdet rundt Australia. Ila semesteret kunne man 
melde seg på to ekskursjoner, og den ene turen gikk til Heron Island (en helt fantastisk øy! Se bilde). Her måtte man være tidlig ute for 
å få plass siden det er ganske populært. Under turen jobbet man med et prosjekt, som f.eks. å studere fisker på døde vs. levende koraller, 
eller å se på hvor stor andel av korallene som var bleket rundt øya (ganske chill å kunne snorkle og bade nesten hele tida i 3 dager!).
Man fikk også sett masse spennende dyr, som skilpadde, stingray og hai.

<p align="center">
  <img src="/images/brisbane2017/11.jpg" width="400">
 <br><em>Slik ser altså “Heron Island</em>
</p>

Søknadsprosessen er ganske chill, egentlig. Siden NTNU har avtale med både UQ og QUT hjelper de deg med alt. Søknaden til UQ var 
elektronisk, så det var egentlig bare å fylle inn litt informasjon og trykke send, og vente på svar. Vi har ikke hørt om noen som ikke
har kommet inn på UQ, og den karaktergrensa de sier de har på C i snitt er de nok ikke så strenge med. Man må også søke om visum, men det
skjer også elektronisk, og det tok i underkant av 2 minutter fra vi trykket send til vi fikk visumet på mail. 

### Hverdagen

Vi bodde privat, i en fin leilighet like ved sentrum av Brisbane. Vi var fire norske som bodde sammen, med tre soverom som betyr at to 
stykker måtte dele rom. Dette er ganske vanlig blant utvekslingsstudenter her, og man kan spare ganske mye i husleie på å gjøre det. 
Leiligheten hadde veldig bra standard, og ikke minst hadde vi basseng utenfor leilighetskomplekset. Dette har vi brukt flittig og var nok
de i bygget som tilbrakte flest timer der. Prisnivået på leiligheter i Brisbane er nok litt høyere enn i Trondheim, men man kan være 
heldig å få ganske rimelig leie.

<p align="center">
  <img src="/images/brisbane2017/12.jpg" width="400"><br>
  <img src="/images/brisbane2017/13.jpg" width="400"><img src="/images/brisbane2017/4.jpg" width="400">
  <br><em>Helt greit å kunne ta seg en lesepause her innimellom :):):)</em> <br>
</p>

UQ har en forening som heter QUEST (Queensland University Exchange Student Society) for utvekslingsstudenter, som arrangerer mye fester 
og annet sosialt ila. semesteret, hver onsdag har de f.eks. pub night der man blir introdusert til nye, kule plasser rundt omkring i 
Brisbane. ANSA Brisbane arrangerer også mye gøy, og det er generelt veldig mye å finne på både i hverdagene og helgene. 

Ellers finnes det også utallige (220+) sporter og andre klubber man kan bli med i. UQ starter hvert semester med Market Day den første 
uka, der alle står på stands, og man kan gå rundt og stille spørsmål og bli med på det man ønsker. Det er alt fra Beer and Rum Society 
til Harry Potter Alliance til Chocolate Appreciation Society (i tillegg til alle mulige sporter), så det er absolutt noe for enhver smak. 

Det er mye å gjøre utenfor skolen også, vi har som nevnt reist greit mye, vi har fått testet utelivet greit mye, og vi har også vært på 
konserter, rugbykamp og også gått en del på kino det året her og sett mye bra og dårlige filmer. De har studentrabatt på det meste i 
Australia, bl.a. på kino, så du kan få en kinobillett + popcorn og brus for en 50-lapp.

<p align="center">
  <img src="/images/brisbane2017/14.jpg" width="400">
 <br><em>Rugby er stort i Australia, og veldig gøy! Her fra en av hjemmekampene til Brisbane Broncos</em>
</p>

<p align="center">
  <img src="/images/brisbane2017/15.jpg" width="400">
 <br><em>Eat Street Market</em>
</p>

<p align="center">
  <img src="/images/brisbane2017/16.jpg" width="400"><br>
  <img src="/images/brisbane2017/17.jpg" width="400">
</p>

Det er også gode muligheter for å kose seg litt ekstra i Brisbane med for eksempel en kald is i varmen eller mat fra hele verden på et 
stort matmarked som heter Eat Street. Til Eat Street kan man ta CityCat, en båt som går opp og ned langs elven som snirkler seg gjennom
Brisbane, noe som er et del av kollektivtilbudet i byen. Denne båten går også til skolen, så hvis man bor i nærheten av et fergestopp 
kan det være den letteste veien til skolen.

<p align="center">
  <img src="/images/brisbane2017/18.jpg" width="400">
 <br><em>Paint party i Byron Bay er en klassiker</em>
</p>

<p align="center">
  <img src="/images/brisbane2017/19.jpg" width="400"><br>
  <img src="/images/brisbane2017/20.jpg" width="400">
  <br><em>Det kommer ofte store artister på turné i Australia, så vi fikk med oss både Coldplay og Adele da vi var der</em>
</p>

<p align="center">
  <img src="/images/brisbane2017/21.jpg" width="400">
 <br><em>Surfing er et must å prøve i Australia (selv om man kanskje ikke blir sååå rutta på det i Brisbane siden det ikke er strand der). Bildet er fra Byron Bay.</em>
</p>

### Spørsmål? 
Til slutt vil vi avslutte med å si at vi hadde en super opplevelse i Brisbane, og at utveksling er helt sykt kult, vi anbefaler alle å 
dra, uansett om dere velger Brisbane, et annet sted i Australia eller et helt annet land! 

<p align="center">
  <img src="/images/brisbane2017/21.jpg" width="400">
</p>
 
Dersom du lurer på noe, uansett hva det måtte være, er det bare å ta kontakt med oss, så skal vi svare så bra vi kan.
 
Frida: fshanssen@gmail.com <br>
Hanne: hannemathisen1@gmail.com <br>
Ragnhild: ragnhildlarsen1@gmail.com 








