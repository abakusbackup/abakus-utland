---
layout: post
title:  "Seriøst, Canada?"
date:  2018-03-13
categories: Canada Ontario 2018 Kommunikasjonsteknologi
---

## Seriøst, Canada??
Her kommer et blogginnlegg helt fra andre siden av dammen! Mitt navn er Vilde Innset Hurum og jeg går 4. Komtek. 
Jeg har de siste syv månedene bodd i verdens navle - nemlig i hundretusenbyen Waterloo i Ontario, Canada. 


<p align="center">
  <img src="/images/canada2018/1.png" width="400">
  <br><em>Dette er meg. Så glad må man altså være når man velger å gå med en sånn t-skjorte.</em>
</p>


<p align="center">
  <img src="/images/canada2018/2.png" width="500">
  <br><em>I Canada er det det gjessen som styrer gatene. Det finnes en nettside som viser hvor de mest aggressive befinner seg. Ja, de kan angripe :(</em>
</p>

<p align="center">
  <img src="/images/canada2018/3.png" width="400">
  <br><em>En av de få attraksjonene i byen - Waterloo park.</em>
</p>

<p align="center">
  <img src="/images/canada2018/4.png" width="600">
  <br><em>Fotball er veldig stort her og spesielt viktig er lokaloppgjøret mellom University of Waterloo og Wilfrid Laurier University  (det andre universitetet her). </em>
</p>

<p align="center">
  <img src="/images/canada2018/5.png" width="600">
  <br><em>Det samme gjelder for hockey...</em>
</p>

Kanadiere er kjent for å være utrolig hyggelige og høflige og det kan jeg bekrefte! Dulter du borti noen er det ofte de som unnskylder
seg og kassadamene spør deg om mer enn bare om du skal ha en pose. Mange er nok redd for at Canada er uutholdelig kaldt, men sånn er 
det ikke i denne delen av landet! Blant annet var det ca. 20-25 varmegrader langt ut i oktober (klimaendringer <3). Klimaet ellers 
er ganske likt som i Norge og jeg har kun opplevd en uke med 25 kuldegrader. 



### Sosialt

Som dere sikkert skjønner er ikke Waterloo akkurat en storby, men det kryr av studenter her! Studentlivet er ganske likt som i Trondheim
- det skjer noe hele tiden i form av eventer på campus, uendelig mange foreninger og idretter man kan teste ut (jeg er blant annet med 
på kanonball). I tillegg er det fadderuke før skolen starter, noe som gjør det enkelt å bli kjent med nye folk. Man må gjennom en del 
kleine bli kjent-leker men det er verdt det for det er her man blir kjent med alle utvekslingsstudentene. Utvekslingsstudentene blir 
veldig sammensveiset og er flinke til å dra ut på barer og utesteder hvilken som helst dag i uka. Vi kan også søke om pengestøtte til å 
arrangere egne fester som blant annet Halloween-fest, beer pong turneringer og karneval!

<p align="center">
  <img src="/images/canada2018/6.png" width="600">
  <br><em>Utvekslingsstudentene på Faculty of Engineering.</em>
</p>

<p align="center">
  <img src="/images/canada2018/7.png" width="600">
  <br><em>Hvert år arrangeres det oktoberfest i en hel uke! </em>
</p>

### Gratis, gratis, gratis
NTNU har avtale med University of Waterloo, man trenger ikke TOEFL-test og det er ingen skolepenger. Dette gjør søknadsprosessen mye 
enklere. I tillegg er det gratis buss og treningssenter for studenter og dermed sparer man masse penger man heller kan bruke på å reise!

### Reise
Det er uendelig med reisemuligheter i og utenfor Canada! Det er haugevis med nasjonalparker for de som er glad i natur, og ikke mange
timene unna ligger også storbyer som Toronto (kun 1,5t unna), Ottawa, Montreal, Quebec city, Chicago og New York. 

<p align="center">
  <img src="/images/canada2018/8.png" width="600">
  <br><em>Toronto ligger bare et “steinkast” unna <3</em>
</p>

<p align="center">
  <img src="/images/canada2018/9.png" width="600">
  <br><em>Niagara Falls er verdt et besøk! UW International and Canadian Student Network arrangerer tur hit i starten av semesteret.</em>
</p>

<p align="center">
  <img src="/images/canada2018/10.png" width="600">
  <br><em>Nasjonalparken Bruce Peninsula.</em>
</p>

<p align="center">
  <img src="/images/canada2018/11.png" width="600">
  <br><em>Ut på tur aldri sur ;)</em>
</p>

<p align="center">
  <img src="/images/canada2018/12.png" width="600">
  <br><em>“Studiedager” i Montreal.</em>
</p>

<p align="center">
  <img src="/images/canada2018/13.png" width="500">
  <br><em>Studerer hardt til eksamen i Montreal. Må lene meg.</em>
</p>

<p align="center">
  <img src="/images/canada2018/14.png" width="500">
  <br><em>Meget vellykket selfie foran parlamentet i Ottawa. </em>
</p>

<p align="center">
  <img src="/images/canada2018/15.png" width="600">
  <br><em>Erstatningen for Åre - Januar hvert år arrangerer Snowjam skitur til idylliske Mont Tremblant. </em>
</p>

<p align="center">
  <img src="/images/canada2018/16.png" width="600">
  <br><em>Sporty spice.</em>
</p>

Savner man varme er blant annet Cuba, Mexico, Miami, Dominikanske republikk og Bahamas en billig 3-4 timers flytur unna. 
Siden skoleåret er fra september til april har man masse tid til å reise etter eksamene. I tillegg har man en uke med studiedager 
(les: ferie) hvert semester. 

<p align="center">
  <img src="/images/canada2018/17.png" width="600">
  <br><em>Ganske deilig å dra til Miami i desember.</em>
</p>

<p align="center">
  <img src="/images/canada2018/18.png" width="600">
  <br><em>Tror vi er noe i Miami.</em>
</p>

<p align="center">
  <img src="/images/canada2018/19.png" width="600">
  <br><em>Ei litta svipptur til Cuba i Februar.</em>
</p>

<p align="center">
  <img src="/images/canada2018/20.png" width="500">
  <br><em>Sniffer på godsaker i Viñales, Cuba.</em>
</p>

### Universitetet
Så til den mindre morsomme delen - for du må faktisk jobbe en del med studier her. University of Waterloo er nemlig ranket som det 
beste ingeniør-universitetet i Canada. Det er et av de universitetene Google rekrutterer flest fra og det merkes på nivået på studentene 
her! Så er du ute etter et utvekslingsår med minimalt med jobb så er nok ikke dette noe for deg. Alt arbeid man gjør gjennom semesteret 
teller på sluttkarakteren, noe som gjør at man må jobbe jevnt gjennom hele semesteret og ikke kan spare godsakene til de siste ukene før
eksamen (som jeg har hørt at noen gjør på NTNU, lol). Det positive er at eksamen teller maks 50%! 30 studiepoeng tilsvarer 2.5 credits 
og som undergraduate må man da ha 5 fag per semester. I tillegg har en del av datafagene her øvingsopplegg i C så det er en liten 
(les: STOR) nedtur etter å ha hatt Java ;) Men man kommer seg gjennom det! 

<p align="center">
  <img src="/images/canada2018/21.png" width="600">
  <br><em>En liten del av den store campusen. </em>
</p>

Helt til slutt har jeg følgende å si; hvis du vil ha en haug av reisemuligheter både til kalde og varme strøk, oppleve vill natur, 
omgås få nordmenn og bli kjent med folk fra hele verden, MEN faktisk er innstilt på å studere en del (læringsutbytte <3) så anbefaler 
jeg deg SERIØST å dra til Canada! 

Hvis du har noen spørsmål er det bare å ta kontakt på Facebook eller vilde.hurum@gmail.com ! :) 

For å unngå bråk senere: noen av bildene er tatt av mine to private fotografer Barak Remalli og Jean-Baptiste Beau.









